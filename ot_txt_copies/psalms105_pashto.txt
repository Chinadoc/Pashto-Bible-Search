1 کوئ شکر د څښتن او د هغه په نوم دعا کوئ! نورو قومونو ته دا ووایئ څه چې هغه کړي دي
2 هغه ته حمد ووایئ ووایئ هغه ته د ثنا او صفت سندره هغه چې کړي عجیبه کارونه کړئ یې بیان خلکو ته
3 په پاک نوم د هغه وکړئ افتخار وي دې خوشحاله څوک چې کاندي عبادت د هغه
4 وغواړئ کومک له څښتنه وکړئ عبادت یې تل
7 دی څښتن زمونږه خدای راولي چې عدالت د ځمکې سر باندې هرځای
8 هغه ولاړ به تر ابده وي خپل لوظ باندې وي وعدې به د ده تر زرو نسلونو پورې
9 هغه لوظ چې هغه وکړ د ابراهیم سره هغه قسم چې هغه وکړ د اسحاق سره
10 هغه یې ورکړلو یعقوب ته د یو حکم په شان او اسراییلو ته د ابدي لوظ په توګه
11 هغه وویل: «تاسو ته در به کړم وطن د کنعان وي به هغه د ستاسو خپل ملکیت»
12 کله چې شمېر د خدای د خلکو کم ؤ وو پردي د کنعان خاوره کې دوی
13 دوی سرګردانه ګرځېدل به یو او بل وطن کې تلل یو او بلې پاچاهۍ ته هغوی
14 خو خدای پرېنښودل هېڅوک چې په دوی ظلم وکړي د دوی دپاره یې شاهان ورټل
15 هغوی ته یې وویل: «زما غوره شویو بنده‌ګانو ته به لاس نه وروړئ ضرر به نه رسوئ زما پیغمبرانو ته»
16 څښتن راوستله قحطي د دوی په خاوره او د خوړو وسیلې یې د دوی نه واخیستلې
17 له دوی نه مخکې یې یو کس ولېږه یعنې یوسف چې شولو خرڅ لکه غلام په توګه
18 وې تړلې پښې په زنځیرو ورته اوسپنې کړۍ یې ورته واچوله غاړه کې
19 څو چې پېشګویي یې شوله رښتیا او عملونه یې ثابت کړل د څښتن کلام
20 پاچا د مصر کړ ازاد هغه یعنې د قومونو پاچا خوشې کړ
21 هغه یې مشر کړ د خپل حکومت خپل ټول ملکیت باندې حاکم کړلو
22 چې د پاچا په مامورینو باندې واک ولري او د پاچا سلاکارانو ته روزنه ورکړي
23 نو بیا یعقوب لاړلو مصر ته شو استوګن هغه د حام وطن کې لکه پردي په شان
24 خپلو خلکو ته څښتن ډېر اولادونه ورکړل او دوی قوي یې کړل په خپلو دښمنانو باندې
25 مصریان یې جوړ کړل دې ته چې د ده له قومه وکړي هغوی کرکه او چلند وکړي په ټګۍ د څښتن خلکو سره
26 بیا هغه ولېږه موسی خپل خادم او هم هارون چې غوره کړی یې ؤ
27 هغوی د خدای نښې ښکاره کړلې مصریانو ته او معجزې د هغه یې وښودې د حام په ځمکه
28 په هغې وطن تیاره کړه خدای نازله موسی او هارون ونه کړه د خدای نافرماني
29 د سیند اوبه یې ورته بدلې کړې په وینو باندې او ټول کبان یې ورته مړه کړل
30 ډک شو وطن یې چونګښانو باندې په چونګښانو حتی ډکه شوه شاهي ماڼۍ هم
31 د خدای په حکم ټول وطن باندې راغی د میاشو او مچانو لښکر
32 د باران په ځای نازله یې ږلۍ کړه د دوی وطن باندې برېښنا او تندر وپړکېده
33 ورته تباه یې کړل تاکونه، د انځرو ونې او رانسکورې یې کړې ټولې ونې
34 د هغه په حکم راغلل ملخان چې وو بې‌شمېره هغوی
35 د دې وطن شنه بوټي یې ټول وخوړل او د دوی د ځمکو ټول حاصل یې وخوړ
36 د مصریانو په وطن کې د هغوی یې مړه کړل ټول مشران زامن د نارینتوب لومړنۍ مېوه یې کړه ویجاړه ورته
37 اسراییلیان بیا څښتن وویستل له مصره ځینې سره زر او سپین زر لېږدول هغوی د ځانه سره ټول وو سالم او ځواکمن
38 په وتلو د دوی مصریان خوشحاله شول ځکه هغوی ډېر وېرېدلي وو ترې
39 سیوري دپاره خدای خپره کړه ورېځ په خپلو خلکو اور یې راولېږلو شپه کې د رڼا دپاره
40 هغوی ترې سوال وکړ هغه مړزان ورکړل ورته هغوی ته یې ورکړله ډوډۍ د اسمانه څخه چې شي ماړه پرې هغوی
41 هغه ګټ وچولو او ترې نه جاري شوې اوبه وبهېدې د سیند په شان دښته کې
42 ځکه رایاده یې کړه خپله پاکه وعده هغه چې کړې وه څښتن له خدمتګار خپل ابراهیمه سره
43 هغه راوویستل خپل خلک له خوشحالۍ سره خپل غوره خلک د سندرو له ویلو سره
44 هغوی له وریې کړلې ځمکې د قومونو نورو او دوی راټول کړلو حاصل چې ؤ کرلی نورو
45 ترڅو حکمونه د څښتن ومني او قوانین یې عملي کاندي د څښتن ثنا او صفت دې وکړئ!
