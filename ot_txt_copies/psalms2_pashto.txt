1 ولې په قهر شول نور قومونه دومره؟ ولې بېځایه دسیسې جوړوي دغه قومونه؟
2 تیاروي ځانونه جنګ ته پاچاهان د جهان دي لګیا حکمرانان د دسیسو په جوړولو یو له بله سره د څښتن او د هغه د غوره شوي پاچا په وړاندې
3 وایي: «راځئ چې زنځیرونه مات کړو د غلامۍ رسۍ به وغورځوو»
4 څښتن چې ناست دی په اسمان کې په خپل تخت باندې خاندي ملنډې وهي په پلانونو د دوی
5 ورکوي دوی ته په خپل قهر اخطار وېروي دوی په خپل غضب باندې:
6 «ما مقرر کړ خپل پاچا په خپله پاکه غونډۍ نوم دی صهیون د غونډۍ»
7 پاچا وایي: «زه به اعلان کړم د څښتن فرمان ماته وویل هغه چې ته مې زوی زه دې نن پلار شوم
8 سوال وکړه له ما نه ته ټول قومونه در به کړم نړۍ ټوله به د ستا شي
9 هغوی به مات کړې د اوسپنې امسا باندې د خاورینو لوښو په شان به کړې دوی سم ټوټې ټوټې»
10 شئ هوښیار ای پاچاهانو تاسو دې نه عبرت واخلئ د نړۍ حکمرانانو
11 د څښتن عبادت وکړئ ښه په وېره او لړزان
12 زوی ته یې ټیټ کړئ د درناوي سرونه هسې نه چې دی په قهر شي زر او خپلو لارو کې هلاک شئ هرڅوک چې پناه وروړي بختور دی
