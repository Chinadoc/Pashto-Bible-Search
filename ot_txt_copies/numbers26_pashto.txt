1 له وبا څخه وروسته څښتن موسی او د هارون کاهن زوی العازار ته وویل:
2 «د اسراییلو د ټول قوم سرشمېرنه د کورنیو له مخې وکړئ، یعنې د هغو ټولو خلکو چې عمر یې شل کاله یا زیات وي او جنګ کولای شي.»
3 په هغه وخت کې د اسراییلو ټول قوم د موآب په ډاګونو کې اریحا ته مخامخ د اردن د سیند په غاړه خېمې ودرولې وې. نو موسی او العازار کاهن د اسراییلو مشرانو ته د دې سرشمېرنې په اړه داسې لارښوونه وکړه:
4 «لکه څنګه چې څښتن موسی ته حکم کړی دی هغه ټول اسراییلیان چې عمر یې شل کاله یا زیات وي وشمارئ.» دا هغه اسراییلیان دي چې د مصر څخه راوتلي وو:
5 د روبین د قبیلې څخه (روبین د یعقوب مشر زوی ؤ): د حنوک، فلو،
6 حصرون او کرمي طایفې،
7 د دې طایفو شمېر ۴۳۷۳۰ تنه نارینه وو.
8 د فلو اولاده: الیاب
9 او د هغه زامن نموییل، داتان او ابیرام. (دا هماغه داتان او ابیرام دي چې د قوم له خوا غوره شوي وو، خو هغوی د موسی او هارون سره مخالفت وکړ او د قورح د پیروانو سره یوځای شول او د څښتن په وړاندې یې سرکښي وکړه.
10 نو ځمکه پرانیستل شوه او هغوی یې د قورح سره ژوندي تېر کړل. په هماغه وخت کې اور ۲۵۰ تنه له منځه یووړل. دا هغو نورو اسراییلیانو ته د خبرداري په توګه وو.
11 خو د قورح زامن ونه وژل شول.)
28 د یوسف قبیلې چې هغه د دوو زامنو یعنې منسي او افرایم پلار ؤ.
51 په لست کې د اسراییلو د ټولو کسانو شمېر ۶۰۱۷۳۰ تنه ؤ.
52 څښتن موسی ته وویل:
53 «د کنعان ځمکه په دغو قبیلو باندې د هغو کسانو د شمېر له مخې چې په هرې قبیلې کې دي ووېشه.
57 د لاوي په قبیلې کې دا طایفې شاملې وې: جرشون، قهات، مراري،
58 او همدارنګه د لبني، حبرون، محلي، موشي او قورح طایفې. قهات د عمرام نیکه ؤ.
59 د عمرام د ښځې نوم یوکابد ؤ چې د لاوي د اولادې څخه وه او په مصر کې زېږېدلې وه. د عمرام او یوکابد درې اولادونه وو، یعنې هارون، موسی او مریم.
60 هارون د ناداب، ابیهو، العازار او ایتامار پلار ؤ.
61 خو ناداب او ابیهو په هغه وخت کې مړه شول کله چې هغوی څښتن ته ناپاکه اور وړاندې کاوه.
62 د لاوي په قبیله کې ۲۳۰۰۰ تنه نارینه وو او په هغو کې داسې هلکان هم وو چې عمرونه یې لږ تر لږه یوه میاشت وو. د نورو قبیلو سره د هغوی نومونه په لست کې نه وو، ځکه چې هغوی ته په کنعان کې ځمکه نه ورکول کېدله.
63 په هغه وخت کې چې اسراییلیانو د موآب په ډاګونو کې د اردن د سیند په بله غاړه اریحا ته مخامخ خېمې ودرولې وې، موسی او العازار هغوی وشمېرل.
64 د هغو خلکو څخه چې موسی او هارون د سینا په دښته کې شمېرلي وو، یو هم ژوندی پاتې نه ؤ.
65 څښتن ویلي وو چې پرته د یفنه د زوی کالیب او د نون زوی یوشع څخه نور ټول به په دښته کې مړه شي.
