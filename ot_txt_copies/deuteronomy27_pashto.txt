1 بیا موسی د اسراییلو د مشرانو سره ولاړ ؤ او خلکو ته یې وویل: «هغو ټولو حکمونو ته غاړه کېږدئ چې زه یې نن تاسو ته درکوم.
5 په هغه ځای کې د قربانۍ ځای جوړ کړئ، خو د داسې تیږو څخه په کې کار مه اخلئ چې د اوسپنیز سامان په وسیله پرې کړل شوې وي،
6 ځکه تاسو چې خپل څښتن خدای ته د قربانۍ ځای جوړوئ، باید د داسې تیږو څخه جوړ شي چې پرې کړل شوې نه وي. هلته باید تاسو سوځېدونکې نذرانې وړاندې کړئ
7 او هلته باید خپلې د سلامتۍ نذرانې قرباني کړئ او هغه وخورئ او د خپل څښتن خدای په حضور کې خوشحالي وکړئ.
8 په هغو تیږو باندې چې د ګچ اخېړ ورته ورکړل شوی دی، په ښکاره ډول د خدای د قوانینو ټولې خبرې ولیکئ.»
9 بیا موسی او لاوي کاهنانو د اسراییلو ټول قوم ته وویل: «ای د اسراییلو خلکو، غلي شئ او غوږ ونیسئ. نن تاسو د خپل څښتن خدای قوم شوئ.
10 نو د هغه اطاعت کوئ او د هغه د ټولو قوانینو څخه چې زه یې نن درکوم، پیروي کوئ.»
11 په هماغه ورځ موسی د اسراییلو قوم ته امر وکړ:
12 «کله چې تاسو د اردن د سیند څخه تېر شوئ، دغه قبیلې دې د جرزیم په غره باندې ودریږي چې قوم ته برکتونه اعلان کړي: شمعون، لاوي، یهودا، یساکار، یوسف او بنیامین.
13 د روبین، جاد، اشیر، زبولون، دان او نفتالي قبیلې به د عیبال په غره باندې ودریږي او لعنتونه به اعلان کړي.
14 لاویان به د اسراییلو ټول قوم ته په لوړ اواز سره دا خبرې وکړي:
15 د خدای لعنت دې وي په هر هغه چا باندې چې د تیږې، لرګي یا د فلز څخه بت جوړوي او په پټه د هغه عبادت کوي. څښتن د بت پرستۍ څخه کرکه کوي. ټول قوم به په ځواب کې ووایي: آمین!
16 د خدای لعنت دې وي په هر هغه چا باندې چې د خپل مور او پلار درناوی نه کوي. ټول قوم به په ځواب کې ووایي: آمین!
17 د خدای لعنت دې وي په هر هغه چا باندې چې هغه تیږې بېځایه کوي چې د ګاونډي د جایداد حد ورباندې په نښه کیږي. ټول قوم به په ځواب کې ووایي: آمین!
18 د خدای لعنت دې وي په هر هغه چا باندې چې ړانده ته غلطه لار ورښایي. ټول قوم به په ځواب کې ووایي: آمین!
19 د خدای لعنت دې وي په هر هغه چا باندې چې پردي خلک، یتیمان او کونډې د خپلو حقونو څخه محروموي. ټول قوم به په ځواب کې ووایي: آمین!
20 د خدای لعنت دې وي په هر هغه چا باندې چې د خپل پلار د ښځې سره د زنا کولو په سبب خپل پلار سپکوي. ټول قوم به په ځواب کې ووایي: آمین!
21 د خدای لعنت دې وي په هر هغه چا باندې چې د حیوان سره جنسي اړیکې ساتي. ټول قوم به په ځواب کې ووایي: آمین!
22 د خدای لعنت دې وي په هر هغه چا باندې چې د خپلې سکه یا ناسکه خور سره زنا کوي. ټول قوم به په ځواب کې ووایي: آمین!
23 د خدای لعنت دې وي په هر هغه چا باندې چې د خپلې خواښې سره زنا کوي. ټول قوم به په ځواب کې ووایي: آمین!
24 د خدای لعنت دې وي په هر هغه چا باندې چې په پټه قتل کوي. ټول قوم به په ځواب کې ووایي: آمین!
25 د خدای لعنت دې وي په هر هغه چا باندې چې د یو بې ګناه کس د قتلولو دپاره پیسې اخلي. ټول قوم به په ځواب کې ووایي: آمین!
26 د خدای لعنت دې وي په هر هغه چا باندې چې د څښتن د دې ټولو قوانینو اطاعت نه کوي. ټول قوم به په ځواب کې ووایي: آمین!
