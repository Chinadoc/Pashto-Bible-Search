1 د څښتن ثنا او صفت وکړئ څښتن ته ووایئ نوې سندره د وفادارو په غونډه کې یې ثنا ووایئ
2 ای اسراییلو، خوشحالي وکړئ د خپل خالق په خاطر ای د صهیون خلکو، خوشحالي وکړئ د خپل پاچا په خاطر
3 د هغه د نوم ثنا او صفت وکړئ په اتڼونو باندې د چمبو او چنګونو په وهلو یې ثنا ووایئ
4 ځکه خوشحاله دی څښتن د خپلو خلکو څخه عاجزانو ته په سر ږدي د بري تاج
5 خوشحالي دې وکړي خدای ته وفادار خلک خپلې کامیابۍ باندې او په خپلو بسترو کې دې د خوښۍ سندرې ووایي دوی
6 په لوړ اواز دې د څښتن ثنا او صفت وکړي او دوه‌مخیزه تورې دې وي د دوی لاسونو کې
7 چې د قومونو نه بدل واخلي او سزا ورکړي هغو خلکو ته
8 او زولانه کړي د هغوی پاچاهان او په زنځیرونو یې مشران وتړي
9 او لکه څنګه چې خدای حکم کړی چې نورو قومونو ته سزا ورکړي دا کامیابي به وي د خدای د وفادارو خلکو د څښتن ثنا او صفت وکړئ
