1 څښتن موسی ته وویل:
2 «فرض کړئ د کوم کس سره د بل چا کوم شی د امانت په توګه ایښی وي او هغه ورته دروغ ووایي چې هغه شی ورک شوی دی یا غلا شوی دی او په دې باندې د څښتن په وړاندې ګناه وکړي. یا فرض کړئ کوم شی غلا کړي یا یې د چا څخه په زور واخلي.
3 یا کوم ورک شوی شی پیدا کړي او دروغ ووایي او یا قسم وخوري چې هغه یې نه دی موندلی،
6 نو هغه دې یو داسې پسه چې کوم عیب په کې نه وي او د تاوان د نذرانې په توګه څښتن ته وړاندې کیږي، کاهن ته راولي. هغه دې مناسبه بیه ولري.
7 په دې ډول به کاهن د څښتن په حضور کې د هغه دپاره کفاره ادا کړي او هغه به وبخښل شي.»
8 څښتن موسی ته وویل:
9 «هارون او د هغه زامنو ته دا حکم ورکړه چې د سوځېدونکې نذرانې دپاره دغه اصول دي: سوځېدونکې نذرانه دې د شپې څخه تر سهاره پورې د قربانۍ په ځای باندې پاتې شي او د قربانۍ په ځای باندې باید اور بل وساتل شي.
10 بیا به کاهن خپل د کتان نېکرونه د کتان د چپنې سره واغوندي او د سوځېدونکې نذرانې ایرې به چې د قربانۍ په ځای باندې پاتې شوې دي، لېرې کړي او د قربانۍ د ځای په څنګ کې به یې واچوي.
11 بیا دې هغه دا کالي وباسي او نور دې واغوندي او ایرې دې د کمپ څخه دباندې یو پاک ځای ته یوسي.
12 د قربانۍ په ځای باندې باید اور بل وساتل شي او باید مړ نه شي. کاهن دې هر سهار د اور لرګي ورزیاتوي او په اور باندې دې سوځېدونکې نذرانه په ترتیب سره ږدي او په هغه باندې دې د سلامتۍ د نذرانې وازګه وسوځوي.
13 د قربانۍ په ځای باندې باید اور په دوامداره توګه بل وساتل شي او باید مړ نه شي.
14 د غلې دانې د نذرانې دپاره دغه اصول دي: د هارون زامن چې کاهنان دي دا نذرانه دې د قربانۍ د ځای مخې ته څښتن ته وړاندې کړي.
15 کاهن دې د ښو اوړو او تېلو څخه چې قیمتي خوشبویي ورباندې شیندل شوې ده او ټوله څښتن ته وړاندې کیږي، یو موټی د نمونې په توګه واخلي او د قربانۍ په ځای باندې دې وسوځوي. د دې نذرانې بوی په څښتن باندې ښه لګیږي.
18 د هارون هره اولاده چې نارینه وي هغه خوړلی شي. دا د هغو دوامدارو نذرانو یوه برخه ده چې تل به څښتن ته په اور باندې تیاریږي. که بل څوک هغو نذرانو ته لاس وروړي، نو د هغو سپېڅلتوب به ورته زیان ورسوي.»
19 همدارنګه څښتن موسی ته وویل:
20 «دا هغه نذرانه ده چې هارون او د هغه زامن یې باید په هغه ورځ چې هغوی په کې د کاهنانو په توګه ټاکل کیږي، څښتن ته وړاندې کړي: هغوی دې یو کیلو ګرام ښه اوړه د نذرانې په توګه څښتن ته وړاندې کړي (د غلې دانې د ورځنۍ نذرانې په اندازه). د هغې څخه دې نیم په سهار کې او نیم په ماښام کې وړاندې کړي.
21 هغه دې د تېلو سره ګډ شي او په تبۍ باندې دې پاخه شي او بیا دې میده میده شي او د غلې دانې د نذرانې په توګه دې وړاندې شي. دا یو داسې بوی دی چې په څښتن باندې ښه لګیږي.
22 د هارون د اولادې څخه چې هرڅوک د لوی کاهن په توګه خدمت کوي، تل به دا نذرانه وړاندې کوي. هغه دې څښتن ته د قربانۍ په توګه ټول وسوځول شي.
23 د کاهن د غلې دانې هره نذرانه باید ټوله وسوځول شي، هغه باید ونه خوړل شي.»
24 څښتن موسی ته وویل:
25 «هارون او د هغه زامنو ته ووایه چې د ګناه د نذرانې دپاره دغه اصول دي: د ګناه د نذرانې دپاره دې حیوان په هغه ځای کې چې د سوځېدونکې نذرانې دپاره حیوانات حلالیږي، حلال شي. دا ډېره سپېڅلې نذرانه ده.
26 کاهن چې دا حیوان قرباني کوي، هغه دې په یو سپېڅلي ځای یعنې د سپېڅلې خېمې په حوېلۍ کې وخوري.
27 که یو څوک یا یو شی د دې حیوان د غوښې سره ولګیږي، د هغې سپېڅلتوب به ورته زیان ورسوي. که چېرې د کالیو کوم ځای د دې حیوان په وینه ککړ شي، هغه باید په یو سپېڅلي ځای کې ووینځل شي.
28 د خاورو یو لوښی چې هغه غوښه په کې خوټول کیږي، باید مات شي او که چېرې د برنجو د لوښي څخه کار اخیستل کیږي، باید وموښل شي او په اوبو ووینځل شي.
29 د کاهنانو د کورنیو هر نارینه کولای شي چې دا نذرانه وخوري، هغه ډېره سپېڅلې ده.
30 خو د ګناه کومه نذرانه چې وینه یې سپېڅلې خېمې ته راوړل کیږي چې په سپېڅلي ځای کې یې کفاره ادا شي، هغه نذرانه باید ونه خوړل شي، بلکې وسوځول شي.
