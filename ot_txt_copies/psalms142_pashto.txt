1 زه فریاد کوم څښتن ته د رحم دپاره ورته کومه زارۍ
2 شکایتونه خپل ټول وړاندې کوم هغه ته تکلیفونه خپل ټول بیانوم هغه ته
3 کله چې روح زما کمزوری شي نو ته پوهېږې چې په کومه لاره لاړ شمه زه په هغه لاره چې روان یمه زه زما دښمنانو راته ایښی پټ دام
4 کله چې خپل شاوخوا ته وګورم زه هېڅوک نه وینم چې زما کومک ته راشي هېڅ پناه ځای نه لرم نشته هېڅوک چې په ما پام وکړي
5 ای څښتنه، زه فریاد کومه تاته ځکه چې ته یې پناه ځای زما په دې ژوند کې چې څه غواړم هغه ته یې
6 زما فریاد واوره کومک دپاره ځکه چې زه خوار او زار شوی یمه ماته نجات راکړه د خپلو دښمنانو څخه ځکه هغوی دي ډېر قوي زما نه
7 ته مې خلاص کړه له دې زندانه څخه نو بیا به زه ستا د نامه ثنا او صفت کومه ستا د نېکانو په غونډه کې ځکه چې ما سره دې کړی احسان
