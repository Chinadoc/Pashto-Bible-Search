1 د هارون اولاده په لاندېنیو ډلو وېشل شوې وه. هارون څلور زامن درلودل چې ناداب، ابیهو، العازار او ایتامار نومېدل.
2 خو ناداب او ابیهو د خپل پلار نه مخکې مړه شول او زامن یې نه درلودل. له دې امله العازار او ایتامار د کاهنانو په توګه خدمت کاوه.
3 داود د هارون اولاده د هغوی له دندو سره سم په ډلو کې تنظیم کړه. صادوق چې د العازار د اولادې څخه ؤ او اخیملک چې د ایتامار د اولادې څخه ؤ، هغوی د داود سره مرسته کوله.
4 د العازار اولاده په شپاړسو ډلو او د ایتامار اولاده په اتو ډلو ووېشل شوه، ځکه چې د العازار د کورنیو مشران زیات وو.
5 د هرې ډلې دنده د پچې له مخې څرګندېده، ترڅو د دوی په منځ کې اختلاف پیدا نه شي، ځکه چې د دواړو ډلو العازار او ایتامار مامورینو او روحاني مشرانو د خدای په کور کې خدمت کاوه.
6 د العازار او ایتامار اولادې په خپل وار سره پچې واچولې. بیا د نتنییل زوی شمعیه چې د لاویانو یو منشي ؤ د هغوی نومونه ثبتول. داود پاچا، د هغه درباریان، صادوق کاهن، د ابیاتار زوی اخیملک او د کاهنانو او د لاویانو د کورنیو مشران ټول د دې کار شاهدان وو.
19 دغو کسانو ته د څښتن په کور کې خپلې دندې وروسپارل شوې، لکه څنګه چې د اسراییلو څښتن خدای د هغوی نیکه یعنې هارون ته حکم کړی ؤ.
20 دا د لاوي د نورې اولادې لست دی: عمرام د شوباییل نیکه او شوباییل د یحدیا نیکه ؤ.
21 رحبیا د یشیه نیکه ؤ او یشیه د خپلې کورنۍ مشر ؤ.
22 یزهار د شلوموت نیکه او شلوموت د یحت نیکه ؤ.
23 حبرون څلور زامن درلودل چې په لاندې ډول وو: یریا، امریا، یحزییل او یقمعام.
24 عزییل د میکا او میکا د شامیر نیکه ؤ.
25 د میکا ورور یشیه د زکریا نیکه ؤ.
26 مراري د محلي، موشي او د یعزیا پلار ؤ. یعزیا د بنو پلار ؤ.
27 یعزیا څلور زامن درلودل چې بنو، شوهم، زکور او عبري نومېدل.
30 موشي درې زامن درلودل چې محلي، عیدر او یریموت نومېدل. دا د لاوي اولاده وه د هغوی د خپلو طایفو له مخې.
31 لکه د هارون د اولادې په شان هغوی هم د پچې له مخې د داود پاچا، صادوق، اخیملک او د کاهنانو او د لاویانو د کورنیو د مشرانو په حضور، پرته له کوم ویشه او تبعیضه چې څوک مشر دی او څوک کشر دی، وټاکل شول.
