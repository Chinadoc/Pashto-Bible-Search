1 د څښتن ثنا او صفت وکړئ ووایه ثنا د څښتن ای زما ځانه!
2 ترڅو ژوندی یم زه به وایمه ثنا د هغه زه به خپل خدای ته ټول عمر سندرې وایم
3 په قدرتمندو خلکو تاسو توکل مه کوئ هېڅ فاني انسان تاسو ژغورلی نه شي
4 کله چې مړه شي هغوی، بېرته ورځي خاورو ته په هغه ورځ به شي برباد ټولې نقشې د دوی
5 بختور دی هغه څوک چې مددګار یې دی خدای د یعقوب چې یې امید په خپل څښتن خدای باندې وي
6 چې دی خالق د اسمان، ځمکې او دریابونو او هرڅه چې دي هغو کې چې ولاړ وي همېشه خپلو وعدو باندې
7 چې انصاف کوي د مظلومانو سره او وږیو خلکو ته خواړه ورکوي څښتن بندیان ازادوي
8 او بینا کوي ړانده لاس ورکوي کړوپ شویو خلکو ته د نېکو خلکو سره مینه کوي
9 هغه ساتنه کوي د پردو خلکو هغه پام کوي په کونډو او یتیمانو باندې خو خرابوي د بدکارانو پلانونه
10 څښتن به کړي پاچاهي د تل دپاره ای صهیونه، پاچاهي به کړي ستا خدای ټولو نسلونو پورې د څښتن ثنا او صفت وکړئ!
