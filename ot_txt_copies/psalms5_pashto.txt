1 واوره ای څښتنه ته ګفتار زما وکړه پام په اسوېلو زما
2 ای زما پاچا ای زما خدایه! واوره ته فریاد زما کومک لره ځکه چې زه تاته دعا کومه
3 هر سهار کې اواز اورې ته زما هر سهار کې زه کوم درته دعا انتظار د ځواب کړمه زه له تا
4 نه یې داسې خدای چې خوښوې بدکاري اوسېدی نه شي له تا سره هېڅ ډول ګناهکار
5 ستا حضور کې کبرجن ودرېدی نه شي ته نفرت لرې له ټولو بدکارانو
6 ټول دروغجن هلاکوې ته جابران او چلبازان هم سپکوې ته
7 خو په سبب د ستا له زیاتې او تلپاتې مینې زه به درشمه ستا کور ته او ستا له وېرې په سجده به شمه ستا سپېڅلي کور ته
8 ای څښتنه، زما ډېر دي دښمنان لارښوونه راته وکړه چې زه وکړم ستا رضا زما مخې ته کړه خپله لار صفا
9 ځکه چې نشته رښتیا د هغوی په خوله کې او زړونه یې غواړي د نورو بربادي او ژبې یې ډکې دي د ریاکارۍ او چل او وله څخه ستوني یې خلاص دي لکه د قبر په شان
10 ته سزا هغوی ته ورکړه او محکوم یې کړه ای خدایه چې په خپلو دسیسو خپله برباد شي په سبب د دوی د ډېرو ګناهونو په سبب د سرکښۍ ستا مقابل کې هغوی وشړه بیخي له خپل حضوره
11 پرېږده چې وي هغه ټول کسان خوشحال څوک چې ځان په تا کې پناه مومي پرېږده چې مدام د خوشحالۍ سندرې ووایي وساته هغوی چې کوي مینه ستا د نوم سره په رښتیا چې له امله ستا خوشحال وي
12 ای څښتنه، ورکوې ته برکت نېکانو ته کړي به ستا رحم حفاظت د هغوی لکه د سپر په شان
