1 تا مونږه رد کړو خدایه هم دې کړې ماتې د دفاع ځایونه زمونږ ته خفه شوی یې له مونږ اوس مونږه بېرته په خپل حال کړه
2 تا ولړزوله ځمکه او هغه دې وشکوله اوس یې بېرته کړه راجوړه ځکه اوس هغه زنګیږي
3 تا خپل خلک کړاوونو کې اخته کړل تا راکړل شراب مونږ ته مونږ یې ړنګ او بنګ کړلو
4 تا اشاره وکړه هغو ته چې عبادت کړي ستا چې د دښمن د غشو وتښتي دوی
5 په خپل طاقت دې مونږه وژغوره او قبوله زمونږ دعا کړه ترڅو نجات ومومي هغه خلک د هغه چا سره چې مینه کوې
6 د خپل سپېڅلي ځای نه خدای خبرې وکړې «په خوشحالۍ به زه شکیم تقسیم کړم او د سکوت دره به ووېشم خپل قوم باندې
7 جلعاد زما دی او منسي مې هم دی دی افرایم مې د زغرو خولۍ او یهودا مې شاهانه امسا ده
8 خو د موآب نه به کار واخلم د لګن په شان خپلې څپلۍ به د ادوم په لور ګوزارې کړمه په فلسطین باندې به چیغه د بریا وکړمه»
9 څوک به مې بوځي د برجونو ښار ته؟ څوک به مې بوځي د ادوم ښار ته؟
10 تا په رښتیا سره پرې ایښي یو مونږ؟ زمونږ د لښکرو سره نور نه ځې ته؟
11 مرسته مو وکړه د دښمن په خلاف نه لري ګټه د انسان مرسته
12 مونږ به کامیاب شو چې خدای مل وي زمونږ هغه سرکوب به کړي زمونږ دښمنان
