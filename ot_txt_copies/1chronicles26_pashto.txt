1 د خدای د کور ساتونکي هم د طایفو له مخې په ډلو ووېشل شول. د قوري زوی مشلمیا د قوري د طایفې او د اساف د کورنۍ څخه ؤ.
2 هغه اووه زامن درلودل چې په لاندې ترتیب سره زېږېدلي وو: زکریا، یدیعییل، زبدیا، یتني ییل،
3 عیلام، یهوحانان او الیهوعینای.
8 د عوبید ادوم دوه شپېته اولادې وې. هغوی ټول لایق او قوي سړي وو، نو له دې امله هغوی د خدای په کور کې ساتونکي شول.
9 د مشلمیا لایق زامن او خپلوان چې شمېر یې اتلسو تنو ته رسېده، د همدې کار دپاره غوره شول.
12 ساتونکي د خپلو کورنیو له مشرانو سره سم په ډلو ووېشل شول او د نورو لاویانو په شان هغوی ته د خدای په کور کې دندې وروسپارل شوې.
13 هرې کورنۍ پچې واچولې، دا ضروري نه وه چې شمېر یې څومره ؤ، د دې دپاره چې وویني چې د کومې دروازې مسوولیت به د کومې کورنۍ په غاړه شي.
14 شلمیا ته ختیځه دروازه په پچه ورسېدله. د هغه زوی زکریا ته، چې یو ښه او پوه مشاور ؤ د شمال خوا دروازه په پچه ورسېدله.
15 عوبید ادوم ته جنوبي دروازه په پچه ورسېدله او د تحویلخانو مسوولیت د هغه د زامنو په غاړه شو.
16 شفیم او حوسه ته لوېدیځه دروازه او د شلکت هغه دروازه په پچه ورسېدله چې په پاسني سرک باندې وه. د ساتنې دنده په وار سره له یو څخه بل ته سپارل کېده.
17 هره ورځ به شپږ ساتونکو د خدای د کور ختیځې، څلورو تنو به شمال او څلورو تنو به د خدای د کور جنوب خواته دنده تر سره کوله. دوه دوه ساتونکي به یې په هره تحویلخانه کې ودرول،
18 څلور تنه یې د هغه سرک په اوږدو کې ودرول چې لوېدیځې برنډې ته غزېدلی ؤ او دوه ساتونکي به په خپله حوېلۍ کې پاتې کېدل.
19 دا د هغو ساتونکو دندې وې چې د قورح او مراري د طایفو څخه وو.
20 د هغوی نور لاوي ورونه د خدای د کور د خزانې او د هغو تحویلخانو مسوولان وو چې خدای ته په کې وقف شوي سوغاتونه ساتل کېدل.
21 لادان د جرشون له طایفې څخه ؤ او د یحییل پلار ؤ. د هغه نوره اولاده په طایفه کې د کورنیو مشران وو.
22 یحییل د زیتام او یوییل پلار ؤ او هغوی د خدای د کور د خزانې او تحویلخانو مسوولان وو.
23 د عمرام، یزهار، حبرون او د عزي ییل اولادې ته هم دندې وروسپارل شوې.
24 شوباییل د موسی د زوی یعنې د جرشون یوه اولاده وه. هغه د خدای د کور د خزانې او تحویلخانو مشر مسوول ؤ.
25 هغه د جرشون د ورور الیعازر په وسیله په شلومیت پورې اړه درلودله. الیعازر د رحبیا پلار ؤ. رحبیا د یشیه پلار، یشیه د یورام پلار، یورام د زکري پلار او زکري د شلومیت پلار ؤ.
26 شلومیت او د هغه خپلوان د هغو سوغاتونو د تحویلخانو مسوولان وو چې څښتن ته وقف کېدل. په هغو کې هغه سوغاتونه هم شامل وو چې داود پاچا وقف کړي وو، همدارنګه هغه سوغاتونه چې د کورنیو مشرانو او د لوړو او د ټیټو رتبو عسکري قوماندانانو وقف کړي وو.
27 هغوی یو څه غنیمت چې په جګړه کې یې نیولی ؤ، د څښتن د کور د بیا جوړونې دپاره وقف کړ.
28 شلومیت او د هغه خپلوانو د هغو سوغاتونو مسوولیت په غاړه درلود چې سموییل نبي، د قیس زوی شاوول پاچا، د نیر زوی ابنیر او د زرویه زوی یوآب د خدای کور ته وقف کړي وو.
29 د یزهار د طایفې څخه کننیا او د هغه زامن د اسراییلیانو دپاره مامورین او قاضیان وو. هغوی د خدای په کور کې کار نه کاوه.
30 د حبرون له طایفې څخه حشبیا او د هغه یو زر او اووه سوه تکړه خپلوان د اسراییلو په هغې سیمې کې د مذهبي او حکومتي چارو مسوولان وو چې د اردن د سیند په لوېدیځه غاړه کې پرته وه.
