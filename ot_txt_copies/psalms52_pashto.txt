1 ای زوروره، څه له فخر کړې په خپلو بدو؟ ده تلپاتې د خدای مینه
2 ته پلانونه جوړوې چې کړې تباه نور خلک د ستا ژبه د چاړې په شان تېره ده ته همېش جوړوې دروغ
3 له نېکۍ نه بدي زیاته خوښوې ته له رښتیا څخه دروغ ډېر خوښوې ته
4 ای دروغجنه! دا خوښیږي د ستا چې په خبرو خپلو زیان خلکو ته ورسوې
5 نو خدای به تا کړي تل دپاره نابود هغه به ونیسي تا او له خپله کوره به دې وتښتوي او ستا ریښې به د ژوندیو له دنیا وباسي
6 نېکان به وویني دا، شي به حیران هغوی به هغه پورې خندا کوي او وبه وایي:
7 «وګورئ هغه زورور ته تاسو چې په خدای یې تکیه نه کړه خیر دپاره بلکې په خپلې شتمنۍ باندې تکیه کوله په بدکارۍ کې یې خپل خیر لټاوه»
8 خو زه یمه د زیتون د هغې ونې په شان چې د خدای کور کې راشنه کیږي هغه په ابدي مینه د خدای زه تل توکل کومه
9 هغو کارونو په خاطر چې تا دي کړي خدایه همېشه شکر کوم زه به اعلان کړم ستا د قوم په مخکې ستا وفادارو خلکو مخکې به اعلان وکړم چې مهربان یې خدایه
