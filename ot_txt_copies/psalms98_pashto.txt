1 څښتن ته ووایئ یوه نوې سندره ځکه کارونه یې عجیبه کړي دي په خپل قدرت او خپل سپېڅلي ځواک یې بریالیتوب تر‌لاسه کړی هغه
2 څښتن اعلان کړی دی خپل بری خپل عدالت یې ښکاره کړی دی قومونو ته
3 تلپاتې مینه او وفا یې خپله کړله وریاده د اسراییلو قوم ته د ځمکې یو سر نه تر بله سره ټولو لیدلی زمونږ د خدای بری
4 ای ټولې نړۍ، څښتن ته چیغې د خوښۍ ووهئ د خوشحالۍ په سندرو یې ثنا ووایئ
5 د رباب ساز څښتن ته وغږوئ هم سندرې ورته ووایئ رباب سره
6 د سرني او د پسونو د ښکرو په اوازونو باندې د خوشحالۍ ووهئ چیغې د څښتن یعنې د نړۍ د پاچا حضور کې
7 دریاب دې په غړمبار شي خپلو ټولو مخلوقاتو سره ځمکه او هرڅوک چې اوسیږي په کې
8 سیندونه دې وپړکوي خپل لاسونه او غرونه دې ووایي سندرې د خوښۍ یو د بله سره د څښتن حضور کې
9 ځکه څښتن راځي د دنیا د قضاوت دپاره د نړۍ د خلکو قضاوت به په عدالت او په انصاف وکړي
