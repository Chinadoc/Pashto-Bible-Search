1 ای د اسراییلو خلکو، دې خبرو ته چې څښتن په کې ستاسو یعنې د ټول قوم په خلاف چې د مصر څخه یې راوویستلئ، غوږ ونیسئ:
2 «د ځمکې په مخ ټولو قومونو کې تاسې یوازېنی قوم یئ چې ما غوره کړي یئ، نو ستاسو د ډېرو ګناهونو په خاطر باید جزا درکړم.»
3 ایا دوه کسان سفر کولی شي یوځای بې له دې چې موافق وي چې داسې وکړي؟
4 ایا کوم زمری غړمبیږي په ځنګل کې چې ترڅو یې ښکار نه وي لیدلی؟ ایا د زمري بچي غوریږي په خپل غار کې ترڅو یې چې کوم شی نه وي نیولی؟
5 ایا په تیلک کې راګېریږي مرغۍ که چېرې نه وي ایښی په کې د خوراک کوم شی؟ ایا بېرته راټولیږي یو دام؟ که چېرې په کې نه وي نیول شوی کوم شی؟
6 کله چې ووهل شي د جنګ سرنی ایا خلک نه وېریږي؟ ایا په ښار باندې راتلی شي مصیبت ترڅو نه وي نازل کړی څښتن یو افت؟
7 څښتن تعالی هېڅکله کوم کار نه کوي ترڅو خپلو خادمانو یعنې پیغمبرانو ته یې خپل پلان ښودلی نه وي
8 چې یو زمری کله غړمبیږي نو داسې به وي کوم څوک چې ونه وېریږي؟ کله چې کړي څښتن تعالی خبرې نو څوک کولی شي چې اعلان نه کړي پیغام د هغه؟
9 د اشدود د کلاګانو خلکو ته او د مصر د کلاګانو خلکو ته اعلان وکړئ: «د سامرې په شاوخوا غونډیو باندې سره راټول شئ. او هلته یوه لویه ګډوډي او هغه ظلمونه چې په هغه ځای کې کیږي، وګورئ.»
10 څښتن وایي: «د سامرې خلک په دې نه پوهیږي چې څنګه سم کار وکړي. خلکو خپلې کلاګانې د هغو شیانو څخه ډکې کړې دي چې په غلا او ظلم زیاتي باندې یې لاسته راوړي دي.»
11 نو څښتن تعالی داسې وایي: «دښمن به د هغوی وطن کلابند کړي او د هغوی دفاعي قدرت به له منځه یوسي او د هغوی کلاګانې به لوټ کړي.»
12 څښتن داسې وایي: «لکه څنګه چې یو شپون د زمري د خولې نه د پسه یوازې دوه پښې او د غوږ یوه ټوټه به بېرته لاسته راوړي، نو د سامرې د خلکو نه به چې اوس د عیاشۍ په کټونو او کوچونو باندې پراته دي، یوازې څو تنه ژوندي پاتې شي.»
13 مطلق قادر څښتن خدای وایي: «اوس غوږ ونیسئ او د یعقوب اولادې ته خبرداری ورکړئ.
14 په کومه ورځ چې زه د اسراییلو خلکو ته د هغوی د ګناهونو په سبب سزا ورکوم، نو زه به د بیت‌ییل د قربانۍ ځایونه وران کړم. د قربانۍ د ځای ښکرونه به ټوټې ټوټې شي او په ځمکه به راوغورځیږي.
15 زه به د اوړي او ژمي تېرولو کورونه وران کړم. هغه کورونه چې د فیل په غاښونو باندې ښکلي کړای شوي دي، هغه به په کنډوالو باندې بدل شي او هر لوی کور به وران شي.» دا هغه څه دي چې څښتن ویلي دي.
