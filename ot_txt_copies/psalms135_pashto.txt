1 ثنا او صفت دې وي څښتن ته! ثنا او صفت وکړئ د هغه د نامه ای بندګانو د څښتن، د هغه ثنا او صفت وکړئ
2 ای هغو خلکو چې خدمت کوئ د څښتن په کور کې په حوېلۍ کې زمونږ د خدای د کور
3 د څښتن ثنا او صفت وکړئ ځکه چې نېک دی هغه ثنا او صفت یې د نامه وکړئ په سندرو سره ځکه چې خوند کوي
4 ځکه هغه خوښ کړی دی یعقوب د خپل ځان دپاره د اسراییلو خلک چې شي د هغه خپل ملکیت
5 لوی دی څښتن په دې پوهېږمه زه لوی دی څښتن زمونږه له نورو ټولو خدایانو څخه
6 څښتن کوي هغه څه چې څه یې خوښه وي که په اسمان کې وي یا وي په ځمکه باندې که دریابونو کې وي یا یې په تل کې وي
7 راولي ورېځې د دنیا له اخر سره څخه برېښنا رالېږي د بارانه سره او له خپلو ذخیرو نه رالېږي بادونه
8 لومړني زېږېدل شوي یې د مصریانو مړه کړل هم د انسانانو او حیواناتو
9 هغه په مصر کې ښکاره کړې معجزې او ویې کړل عجیبه کارونه د فرعون او د هغه د ټولو درباریانو په ضد
10 هغه له منځه یووړل ډېر قومونه او هغه مړه کړل زورور پاچاهان
11 یعنې سیحون د اموریانو پاچا عوج د باشان پاچا او د کنعان ټول پاچاهان
12 د هغوی هېوادونه یې خپل قوم ته په میراث کې ورکړل یعنې اسراییلو ته چې د هغه خپل قوم ؤ
13 څښتنه، نوم به دې همېش یادیږي او یادوي به ټول نسلونه تا
14 څښتن کوي به دفاع له خپلو خلکو څخه هغه به رحم کوي خپل خادمانو باندې
15 د نورو قومونو بتان جوړ دي له سرو او سپینو زرو څخه هغه جوړ شوي د انسان په لاسو
16 د هغوی خولې شته، خو خبرې پرې کولای نه شي سترګې یې شته، خو پرې لیدلی نه شي
17 غوږونه یې شته، خو پرې اورېدلی نه شي په خپلو خولو باندې ساه اخیستلی نه شي
18 چې جوړوي څوک هغه او څوک چې باور پرې لري هغوی دې شي هغو بتانو په شان چې جوړوي هغه
19 ای د اسراییلو قومه، ووایئ ثنا د څښتن ای د هارون کورنۍ، د هغه ثنا ووایئ
20 ای د لاوي قبیلې، ووایئ ثنا د څښتن ای ټولو خلکو چې کړئ وېره له څښتنه ووایئ ثنا د څښتن
21 په صهیون کې د څښتن ثنا او صفت ووایئ د هغه چا چې اوسیږي اورشلیم کې د څښتن ثنا او صفت وکړئ!
