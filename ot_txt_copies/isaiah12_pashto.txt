1 داسې ورځ راروانه ده چې تاسو به دا سندره ووایئ: «ای څښتنه، زه کوم شکرګزاري ستا! که څه هم ته راته په قهر وې اوس نور په قهر نه یې او ماته تسلي راکوې
2 ګورئ، چې خدای زما ژغورونکی دی زه به هغه باندې توکل کوم او نور به نه وېرېږم ځکه څښتن خدای زه قوي کړمه د هغه په هکله زه سندره وایم زه یې ژغورلی یمه
3 څنګه چې تږي خوشحالیږي د کوهي په اوبو همداسې کړي به خوشحالي هغوی په هغه وخت چې خدای وژغوري خپل قوم»
4 هغه ورځ راروانه ده چې تاسو به دا سندره ووایئ: «کړئ د څښتن شکر ادا! وکړئ دعا یې په نوم! هغه چې څه کړي بیان یې کړئ ټولو قومونو ته هغوی ته ووایئ چې څومره ډک دی د هغه نوم د جلال نه
5 څښتن ته ووایئ سندره د هغه د پر جلاله کارنامو په خاطر پرېږدئ چې نړۍ ټوله د دې څخه خبره شي
6 ای اوسېدونکو د صهیون په لوړ اواز ووهئ چیغې او سندرې د خوښۍ ووایئ ځکه ډېر لوی دی سپېڅلی خدای د اسراییلو او اوسیږي ستاسو منځ کې»
