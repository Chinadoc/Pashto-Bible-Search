1 دا د نوح د زامنو حام، سام او یافت اولاده ده چې د سېلاب څخه وروسته زېږېدلې ده.
2 د یافت زامن: جومر، ماجوج، مادای، یاوان، توبال، ماشک او تیراس.
3 د جومر زامن: آشکناز، ریفات او توجرمه.
4 د یاوان زامن: الیشه، ترشیش، کتیان او رودانیان.
5 دا د هغو خلکو نیکونه وو چې د بحیرې په غاړه او په جزیرو کې اوسېدل. دا ټوله د یافت اولاده وه چې خپلې ژبې، خپلې قبیلې او خپلې ځمکې یې درلودلې.
6 د حام زامن: کوش، مصر، فوط او کنعان.
7 د کوش اولاده سیبا، حویله، سبته، رعمه او سبتکا وه. د رعمه اولاده شیبا او ددان وه.
8 د کوش یو زوی نمرود نومېده، هغه د نړۍ لومړنی قوي جنګیالی ؤ.
9 هغه د څښتن په نظر کې یو ډېر قوي ښکاري ؤ، له دې امله خلک وایي: «خدای دې ستا څخه د نمرود په شان لوی ښکاري جوړ کړي.»
10 د هغه په پاچاهۍ کې لومړی بابل، ارک، اکد او کلنه شامل وو، چې دا درې واړه د شنعار په خاوره کې پراته دي.
11 او د هغه ځای څخه نمرود آشور ته لاړ او د نینوا، رحوبوت عیر او کالح ښارونه
12 او ریسن چې د نینوا او د کالح د لوی ښار ترمنځ پروت دی، جوړ کړل.
13 د مصر د اولادې څخه د لودیانو، عنامیانو، لهابیانو، نفتوحیانو،
14 فتروسیانو، کسلوحیانو او د کریت قومونه جوړ شول. (کسلوحیان د فلسطینیانو نیکونه وو.)
15 کنعان د صیدون او حیت پلار ؤ چې صیدون د هغه مشر زوی ؤ. همدارنګه کنعان
16 د یبوسیانو، اموریانو، جرجاشیانو،
17 حویانو، عرقیانو، سینیانو،
18 اروادیانو، صماریانو او حماتیانو د قومونو نیکه هم ؤ. د هغه څخه وروسته د کنعانیانو قبیلې خپرې شوې.
19 د کنعان پولې د صیدون څخه د جرار خواته تر غزې او بیا د سدوم، عمورې، ادمه او زبوییم څخه تر لاشع پورې ورسېدلې.
20 دا د حام اولاده وه چې په خپلو قبیلو او سیمو کې اوسېدل او هر یو په خپلو ژبو خبرې کولې.
21 د سام څخه چې د یافت مشر ورور ؤ هم زامن پیدا شول او سام د ټولو عبرانیانو نیکه ؤ.
22 د سام زامن عیلام، آشور، ارفکشاد، لود او آرام وو.
23 د آرام زامن عوص، حول، جاتر او ماشک وو.
24 ارفکشاد د شالح پلار ؤ او شالح د عیبر پلار ؤ.
25 عیبر دوه زامن درلودل، د یو نوم فالج ؤ ځکه چې د هغه په وخت کې د نړۍ خلک ووېشل شول. د هغه د ورور نوم یقطان ؤ.
26 د یقطان څخه الموداد، شالف، حزرموت، یارح،
27 هدورام، اوزال، دقله،
28 عوبال، ابیماییل، شیبا،
29 اوفیر، حویله او یوباب پیدا شول. دا ټول د یقطان زامن وو.
30 هغه سیمه چې هغوی په کې اوسېدل، هغه د میشا څخه د سفارې د لمرخاته غرنۍ سیمې پورې غزېدلې وه.
31 دا د سام اولاده ده چې په خپلو قبیلو او سیمو کې اوسېدل او هر یو په خپلو ژبو خبرې کولې.
32 او په دې سره د نوح د اولادې لست پوره کیږي. د سېلاب څخه وروسته د هغوی د اولادې څخه قومونه رامنځته شول او په ټوله دنیا کې خپاره شول.
