1 د ماهي د ګېډې څخه یونس خپل څښتن خدای ته دعا وکړه:
2 په خپل تکلیف کې مې ای څښتنه تاته غږ وکړ او تا ځواب راکړ د مړو د نړۍ د ډېر ژور ځای څخه ما فریاد وکړ د مرستې په خاطر او تا واورېده
3 تا زه ژورو اوبو ته ورګوزار کړم د بحیرې تل ته او سیلاب راګېر کړم او زما په سر تېرې شوې ستا زورورې څپې
4 نو ما وویل چې زه شړل شوی یمه ستا له نظره څخه خو بیا به هم زه سترګې واړوم ستا د سپېڅلي کور خواته
5 اوبه راباندې راغلې او ساه اخیستی نه شم او شوې راچاپېرې له ما د بحیرې اوبه زما د سر څخه راتاو شول د بحیرې واښه
6 ورسېدم زه دغرونو بېخ ته لاندې ځمکې تل ترتله راګېر کړمه زه خو تا راووېستم ژوندی د مرګ له کندې څخه ای څښتنه زما خدایه
7 کله چې وتله زما ساه نو ته مې رایاد کړلې څښتنه او زما دعا ورسېدله تاته ستا سپېڅلي کور کې
8 چې بې‌ارزښته بتانو ته کړي عبادت څوک هغوی پریښی خپل امید دی د خدای د تلپاتې مینې
9 خو د شکرګزارۍ په کولو سره زه به وړاندې کړمه تاته قرباني او ما چې منلی نذر، زه به یې ورکړمه راځي خلاصون د څښتن له خوا نه
10 بیا څښتن په ماهي باندې امر وکړ او ماهي یونس وچې ځمکې ته ورګوزار کړ.
