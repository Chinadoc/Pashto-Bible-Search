1 تاته زاري کوم څښتنه همدا‌اوس راسره وکړه مرسته کله چې تاته کړم زاري نو ته مې واوره اواز
2 ته قبوله کړه دعا زما لکه د خوشبویۍ په شان ما لاسونه پورته کړي په دعا کې ته قبوله یې کړه لکه چې څنګه قبلوې ته د ماښام قرباني
3 ای څښتنه، راسره مرسته وکړه چې وساتمه خپله خوله په واک کې چې بدې خبرې مې ونه وځي له شونډو څخه
4 ومې ساته چې شوقمن نه شم زه د بدو کارو مه مې پرېږده چې شم شریک د بدو خلکو په کارونو کې زه او شریک دې نه شم د هغوی په مېلمستیاوو کې زه
5 چې نېک سړی مې وهي نو مهرباني به یې وي که رټي مې هغه دا به وي د ښې دوا په شان چې زه یې رد نه کړمه خو زه دعا کومه تل د بدکارانو د عملونو په ضد
6 د ګړنګونو نه چې کله راګوزار شي حاکمان د هغوی بدکاره خلک به اقرار وکړي چې خبرې وې رښتیا زما
7 هغوی به وایي: «لکه څنګه چې قلبه کوي څوک او میده کوي خاورې داسې خواره واره پراته به وي زمونږ هډوکي د قبر خوله کې»
8 خو سترګې په لاره یمه زه تاته د کومک دپاره ای څښتن تعالی تا نه پناه غواړمه مه مې پرېږده چې مړ شم
9 ومې ساته هغو دامونو څخه چې راته ایښي هغوی د بدکارانو د تیلکونو څخه
10 بدکاران دې شي راګېر خپلو دامونو کې او زه ترې تېر شم روغ رمټ
