1 مینه کومه د څښتن سره زه ځکه چې سوال یې اورېدلی زما او قبولې کړې یې زارۍ دي زما
2 هغه نیولی دی خپل غوږ ماته ترڅو ژوندی یم دعاګانې به کومه ورته
3 د مرګ په لومه کې راګېر شومه زه د قبر وېره راغله په ما په تکلیف او غم اخته شومه زه
4 نو بیا مې وکړلو فریاد څښتن ته: «سوال کوم تاته ای څښتنه چې مې وژغوره ته»
5 څښتن رحیم او نېک دی دی زړه‌سواندی زمونږ خدای
6 څښتن ساتي ساده زړي خلک کله چې ومه په خطر کې، هغه بچ کړمه زه
7 ای زما ځانه ته ډاډه اوسه ځکه څښتن ما سره کړی احسان
8 څښتنه تا له مرګه بچ کړمه زه وچې دې کړې اوښکې زما او ودې ژغورلې زما پښې له تیندک خوړلو څخه
9 نو زه به ګرځم د څښتن حضور کې د ژوندیو په دنیا کې
10 ما په څښتن باندې باور درلود که څه هم ما وویل: «زه ډېر په تکلیف کې یمه»
11 که څه هم زه وېرېدمه خو ما وویل: «ټول انسانان دروغجن دي»
12 زه به څه ورکړم څښتن ته د هغو ټولو احسانونو په بدل کې چې یې کړي دي زما سره؟
13 زه به راوړمه څښتن ته نذرانه د څښلو چې ترې مننه وکړم د خپل نجات په خاطر
14 زه به ورکړمه نذرونه چې مې منلي دي څښتن ته د هغه د ټول قوم په مخکې
15 څومره دردناکه ده څښتن دپاره چې کله مړ شي کوم یو د هغه له وفادارو څخه
16 زه خدمتګار یمه د ستا څښتنه داسې خدمت دې زه کومه چې مې مور کړی دی زه دې خلاص کړی یم له زنځیرونو څخه
17 د شکرګزارۍ قرباني به تاته درکړمه زه زه به تاته دعاګانې کوم
