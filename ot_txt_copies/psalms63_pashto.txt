1 ای خدایه ته زما خدای یې زه رجوع کومه تاته خدایه زه په خپل زړه کې ستا لېوال یمه لکه د وچې او بېکاره للمې ځمکې په شان زما روح تږی دی د ستا دپاره
2 ما یې لیدلی په سپېڅلي ځای کې د ستا قدرت او ستا جلال مې په ځیر ځیر کتلی
3 دا ستا مینه تلپاتې ده بهتره له ژوندونه نو زما شونډې به تا ستایي
4 ترڅو ژوندی یم ستا ثنا به وایم پورته کوم به خپل لاسونه په دعا کې زه د ستا په نامه
5 داسې به موړ شم لکه څوک چې په مېله کې غوړ خوراک وکړي په خوشحالۍ سره به وایم ستا ثنا او صفت
6 کله زه پروت چې په بستر کې یمه تا یادوم ټوله شپه ستا په اړه فکر کوم
7 ځکه چې ته مې مددګار وې همېش د سیوري لاندې د وزرونو د ستا د خوشحالۍ سندرې وایمه زه
8 ما خپل روح تا پورې تړلی دی ستا ځواکمن لاس کوي ملاتړ زما
9 خو څوک چې هڅه کړي چې ما ووژني هغوی به لاړ شي د مړو دنیا ته
10 په جنګ کې مړه به شي په تورو هغوی شي به یې مړي د سورلنډیانو خوراک
11 خو پاچا به خوشحالي کوي د خدای په خاطر څوک چې قسم خوري د خدای په نوم د هغه ثنا او صفت به کوي خو د دروغجنو خولې به بندې شي
