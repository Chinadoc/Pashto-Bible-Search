1 زه په تا باندې ډاډه یمه ای خدایه زه به وایمه سندرې او د زړه له کومي ستا صفت کومه
2 ای زما چنګه او ربابه رابېدار شئ! زه راویښ به سباوون کړم
3 ستا نه به وکړمه مننه ای څښتنه د قومونو منځ کې هم به ووایم ستا د ستاینې سندرې د ولسونو منځ کې
4 له اسمانونو نه ده لوړه ستا تلپاتې مینه وفاداري دې تر فلکه رسي
5 خدایه لویي دې کړه ظاهره اسمانونو باندې په ټوله ځمکه خپل جلال ښکاره کړه
6 په خپل طاقت دې مونږه وژغوره او قبوله زما دعا کړه ترڅو نجات ومومي هغه خلک د هغه چا سره چې مینه کوې
7 د خپل سپېڅلي ځای نه خدای خبرې وکړې «په خوشحالۍ به زه شکیم تقسیم کړم او د سکوت دره به ووېشم خپل قوم باندې
8 جلعاد زما دی او منسي مې هم دی دی افرایم مې د زغرو خولۍ او یهودا مې شاهانه امسا ده
9 خو د موآب نه به کار واخلم د لګن په شان خپلې څپلۍ به د ادوم په لور ګوزارې کړمه په فلسطین باندې به چیغه د بریا وکړمه»
10 څوک به مې بوځي د برجونو ښار ته؟ څوک به مې بوځي د ادوم ښار ته؟
11 تا په رښتیا سره پرې ایښي یو مونږ؟ زمونږ د لښکرو سره نور نه ځې ته؟
12 مرسته مو وکړه د دښمن په خلاف نه لري ګټه د انسان مرسته
13 مونږ به کامیاب شو چې خدای مل وي زمونږ هغه سرکوب به کړي زمونږ دښمنان
