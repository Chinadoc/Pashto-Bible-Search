1 په کار ده په صهیون کې ستا ستاینه ای خدایه هغه نذرونه درکوو به کوم چې مونږ منلي
2 په دې خاطر چې دعاګانې اورې انسانان ټول به ستا حضور ته راځي
3 کله چې زیات شي ګناهونه زما بخښې ته زما ټول جرمونه
4 بختور دی هغه څوک چې غوره کړی دی تا چې تاته راشي او واوسیږي ستا سپېڅلي ځای کې مونږ به ماړه شو ستا د کور په ښو شیانو باندې او ستا د معبد برکتونو باندې
5 زمونږ خدایه ته مونږ ژغورې ستا هیبتناکه عملونه راکوي ځواب زمونږ د دعا د عدالت دپاره ورکوې خلکو ته امید د دنیا هر سر کې حتی هغو ته چې اوسیږي لېرې بحرونو سره
6 تا په قوت باندې ملا وتړله ځای په ځای کړي دي تا غرونه په خپل ځواک باندې
7 اراموې ته د سیندونو غرهار او د څپو غړمبار اراموې ته شور او زوږ د خلکو
8 تا چې کوم لویې کارنامې کړې دي ټول خلک د جهان وېریږي د نړۍ له یوه سره تر بل سره ستا کارنامې راجوړوي د خوشحالۍ نارې
9 ته په ځمکه باندې پام کوې او باران وروې غني کوې یې ته او حاصلخېزوې یې ته ای خدایه سیند ستا د اوبو نه ډک دی تیاروې غلې دانې خلکو ته دا هغه څه دي چې کوې یې ته:
10 په قلبه شویو ځمکو باندې ډېر زیات باران وروې نرموې ځمکه په اوبو باندې نرموې خاوره په اورښتونو باندې او شنه کوې د لویېدو دپاره ته شنه بوټي
11 ستا په احسان باندې د ځمکې حاصلات شول لکه تاج د ځمکې چېرته چې ځې هرڅه پرېمانه وي
12 د دښتې شنې لمنې کیږي څړځایونه غني او غونډۍ سپړي د خوښۍ غوټۍ
13 څړځایونه ټول وي ډک له پسونو درې دي ټولې له غنمو ډکې ټول شیان چیغې وهي او د خوښۍ ډکې سندرې وایي
