Proverbs 1 in Pashto English دری پښتو English · دری · پښتو --> Home Dari Bibles Pashto Bibles Others: Balochi · Hazaragi · Turkmen Phone Apps FAQ English دری پښتو Afghan Bibles Pashto Bibles Afghan 2023 Proverbs 1 --> Genesis Exodus Leviticus Numbers Deuteronomy Joshua Judges Ruth 1 Samuel 2 Samuel 1 Kings 2 Kings 1 Chronicles 2 Chronicles Ezra Nehemiah Esther Job Psalms Proverbs Ecclesiastes Song of Songs Isaiah Jeremiah Lamentations Ezekiel Daniel Hosea Joel Amos Obadiah Jonah Micah Nahum Habakkuk Zephaniah Haggai Zechariah Malachi Matthew Mark Luke John Acts Romans 1 Corinthians 2 Corinthians Galatians Ephesians Philippians Colossians 1 Thessalonians 2 Thessalonians 1 Timothy 2 Timothy Titus Philemon Hebrews James 1 Peter 2 Peter 1 John 2 John 3 John Jude Revelation 1 2 3 4 5 6 7 8 9 10 11 12 13 14 15 16 17 18 19 20 21 22 23 24 25 26 27 28 29 30 31 Afghan 2023 Yousafzai 2019 --> MP3 Audio PDF A4 PDF Mobile PDF Tablet 0:00 / 0:00 Previous chapter Next chapter د سلیمان د متلونو کتاب لومړی فصل د کتاب سریزه ۱ دا د اسراییلو د پاچا او د داود د زوی سلیمان متلونه دي. د متلونو د کتاب مقصد ۲ د دې متلونو مقصد دا دی چې خلک په حکمت او نصیحت پوره پوه شي او د عقلمندۍ خبرې زده کړي ۳ ترڅو نصیحت ومني چې هوښیار شي او خپل ژوند په انصاف، عدالت او برابرۍ تېر کړي ۴ چې ساده خلکو ته پوهه ورکوي او ځوانانو ته علم او لیاقت وربخښي ۵ نو هوښیاران دې واوري او خپل تعلیم دې زیات کړي او عقلمندان دې له نورو ښې مشورې واخلي ۶ د دې دپاره چې د متلونو او نصیحتونو په اهمیت پوه شي او د حکمت د خاوندانو خبرې او رازونه هم وپېژني. ۷ له څښتن څخه وېره د علم او پوهې شروع ده خو جاهلان حکمت او نصیحت ته په سپکه سترګه ګوري. د ګناهکارانو له دام نه ځان ساتل ۸ ای زما زویه! د خپل پلار نصیحت ته غوږ ونیسه او د خپلې مور روزنه له پامه مه غورځوه ۹ ځکه دا ستا دپاره د افتخار شمله ده او ستا د غاړې دپاره ښکلی هار دی. ۱۰ نو ای زما زویه! که ګناهکاران تا لمسوي نو د هغوی خبرو ته غوږ مه نیسه ۱۱ که هغوی تاته ووایي: «زمونږ سره راځه چې د چا د وینو د تویولو دپاره کمین ونیسو او په یو بې‌ګناه انسان ناحقه یرغل وکړو. ۱۲ راځه چې هغوی د قبر په څېر ژوندي تېر کړو لکه هغه خلک چې روغ رمټ د مرګ کندې ته ښکته کیږي. ۱۳ مونږ به هر ډول قیمتي مال دولت تر‌لاسه کړو او خپل کورونه به د لوټ شوې شتمنۍ نه ډک کړو. ۱۴ راځه، مونږ سره مل شه او لوټ شوی مال به په خپل منځ کې ووېشو.» ۱۵ نو ای زما زویه! د هغوی سره په لاره مه ځه او د هغوی په پل قدم مه ږده ۱۶ ځکه د هغوی پښې د بدۍ او زیان په لور منډې وهي او د وینو تویولو طرف ته په بیړه روان دي. ۱۷ نو د یو وزر لرونکي په مخکې جال غوړول بې‌ګټې کار دی. ۱۸ داسې خلک چې نورو ته په کمین کې ناست وي نو خپله وینه تویوي او هغوی چې په نورو یرغل کوي نو خپل ځانونه په دام کې نښلوي. ۱۹ نو بیا ټول ټګان چې د داسې لارو ناروا ګټه تر‌لاسه کوي نو په داسې ګټې سره خپل ژوند له لاسه ورکوي. د حکمت غږ او سختې خبرې ۲۰ حکمت په لارو کوڅو کې چیغې وهي او په چوکونو کې په لوړ اواز نارې وهي. ۲۱ د ګڼې ګوني په ځایونو کې خپل غږ پورته کوي او د ښار د دروازو دننه خپله وینا کوي: ۲۲ «ای ساده خلکو، ترڅو به تاسو له ناپوهۍ سره مینه لرئ؟ ترڅو به ملنډې وهونکي له ملنډو نه خوند اخلي او کم‌عقل خلک به له علم نه کرکه کوي؟ ۲۳ ماته مخ راواړوئ او زما سختې خبرې واورئ نو زه به د خپل زړه دروازه تاسو ته بېرته کړم او خپل کلام به تاسو ته ښکاره کړم. ۲۴ ما تاسو ته غږ وکړ خو غوږونه مو بند کړي وو. کله چې مې لاس در وغزولو نو سترګې مو ورباندې پټې کړې. ۲۵ زما ټولې لارښوونې مو له پام نه وغورځولې او زما سختې خبرې مو ونه منلې. ۲۶ کله چې په تاسو لوی مصیبت راشي زه به په تاسو پورې وخاندم او کله چې په تاسو لویه بلا راشي تاسو پورې به ملنډې ووهم ۲۷ کله چې په تاسو لویه بلا د توفان په شان راشي کله چې لوی مصیبت لکه د سختې سیلۍ په څېر په تاسې نازل شي او کله چې سختي او تکلیف په تاسو راشي. ۲۸ نو بیا به هغوی ماته چیغې وهي خو زه به ځواب نه ورکوم او په سختۍ به ما لټوي خو پیدا به مې نه کړي ۲۹ ځکه چې هغوی له علم نه کرکه وکړه او له څښتن څخه یې وېره غوره نه کړه. ۳۰ هغوی زما لارښوونه ونه منله او زما ټولو سختو خبرو ته یې په سپکه وکتل ۳۱ نو بیا به د خپلې کړنې مېوه وخوري او د خپلو دسیسو په ترخه مېوه به ماړه شي. ۳۲ نو د ساده خلکو سرکښي به د دوی د مرګ سبب شي او د کم‌عقلانو بې‌پروایي به دوی تباه کړي ۳۳ خو هرڅوک چې زما واوري هغه به په امن کې ژوند کوي او له زیان څخه به وېره ونه لري.» Previous chapter Next chapter Afghan Bibles Pashto Bibles Afghan 2023 Proverbs 1 Home Dari Bibles Pashto Bibles Hazaragi Bibles Shughni Bibles --> Phone Apps FAQ +1 647 479 6927 Copyright © 2015-2025 Afghan Bibles. All rights reserved
