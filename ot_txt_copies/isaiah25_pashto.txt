1 ای څښتنه، ته یې خدای زما زه به کومه درناوی ستا او ثنا او صفت به کوم ستا د نامه ځکه تا کړي دي ډېر عجیبه کارونه هغه څه چې پلان کړي تا پخوا وو په وفادارۍ دې رسولي هغه سرته
2 تا بدل کړي دي ښارونه کنډوالو باندې او ورانې کړې دې دي ټینګې کلاګانې کومې ماڼۍ چې جوړې کړې وې پردو قومونو هغه شوې ورانې د تل دپاره داسې چې بیا به جوړې نه شي هېڅکله
3 نو په دې خاطر به وکړي ثنا او صفت ستا د نړۍ د تکړه قومونو خلک او خلک به تا نه وېره وکړي د ظالمو قومونو په ښارونو کې
4 ځکه چې ته د مصیبت په وخت کې یې ساتونکی د غریبو او بې وسه خلکو تا ورکړې ده پناه هغوی ته د توفانونو وخت کې او ورکړی دې دی سیوری د سوځوونکې ګرمۍ په وخت کې د توفان په شان دی پوکی د ظالمانو چې لګیږي په دېوال
5 لکه ګرمي د صحرا چې وچوي ځمکه خو ای څښتنه، غلي کوې ته اوازونه د پردو قومونو داسې لکه ورېځ چې سړوي ډېره ګرمي نو غلې کوې ته همدارنګه سندره د ظالمو خلکو
6 مطلق قادر څښتن به د صهیون په غره باندې د نړۍ ټولو قومونو ته د خوندورو خوراکونو او د انګورو د ښو زړو شرابو مېلمستیا تیاره کړي.
7 دلته به هغه د غم څادر لېرې کړي چې په ټولو خلکو باندې هوار دی او د قومونو څخه به هغه کفن لېرې کړي چې په هغوی باندې پروت دی.
8 څښتن تعالی به د تل دپاره مرګ لېرې کړي! هغه به د هرچا د سترګو اوښکې وچې کړي او د خپلو خلکو هغه رسوایي او بې عزتي چې هغوی په ټوله نړۍ کې ورسره مخامخ دي، لېرې کړي. دا په خپله څښتن ویلي دي.
9 په هغه ورځ به خلک داسې وایي: «وګورئ، هغه زمونږ خدای دی چې ورته سترګې په لاره وو او مونږ یې ژغورلي یو. هغه څښتن دی چې مونږ د هغه نه هیله لرله، نو په دې خاطر چې هغه مونږ ژغوري، باید د خوشحالۍ جشن جوړ کړو.»
10 څښتن به د صهیون د غره ساتنه کوي، خو د موآب خلک به داسې تر پښو لاندې شي لکه بوس چې په ډېران کې تر پښو لاندې کیږي.
11 هغوی به د خپلې ژغورنې په خاطر د لامبوزنو په شان لاس او پښې وهي، خو څښتن به د هغوی مهارت له منځه یوسي او غرور به یې مات کړي.
12 څښتن به د موآب جنګي کلاګانې چې لوړ لوړ دېوالونه لري، راوغورځوي او د خاورو سره به یې خاورې کړي.
