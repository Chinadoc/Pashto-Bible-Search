1 د څښتن شکر کوئ ځکه چې نېک دی هغه ده ابدي د هغه مینه
2 کوئ شکر د خدایانو د خدای ده ابدي د هغه مینه
3 شکر کوئ د څښتنانو د څښتن ده ابدي د هغه مینه
4 یوازې هغه دی چې لویې معجزې ښایي ده ابدي د هغه مینه
5 هغه پیدا کړي اسمانونه په خپل حکمت باندې ده ابدي د هغه مینه
6 خپره کړې یې ده ځمکه د اوبو دپاسه ده ابدي د هغه مینه
7 پیدا کړې هغه لویې رڼاګانې ده ابدي د هغه مینه
8 لمر چې حکومت کوي په ورځ باندې ده ابدي د هغه مینه
9 سپوږمۍ او ستوري چې حکومت کوي په شپې باندې ده ابدي د هغه مینه
10 لومړني زېږېدل شوي یې د مصریانو مړه کړل ده ابدي د هغه مینه
11 د اسراییلو قوم یې راوویست د مصر څخه ده ابدي د هغه مینه
12 په خپل قوي لاس او قدرتمندو مټو ده ابدي د هغه مینه
13 سره بحیره یې کړله بېله منځ کې ده ابدي د هغه مینه
14 د هغې له منځ نه یې خپل قوم تېر کړ ده ابدي د هغه مینه
15 خو فرعون او د هغه لښکر یې غرق کړل سره بحیره کې ده ابدي د هغه مینه
16 خپل خلک یې بوتلل د بیابان له لارې ده ابدي د هغه مینه
17 رانسکور کړل هغه لوی پاچاهان ده ابدي د هغه مینه
18 هغه مړه کړل قدرتمند پاچاهان ده ابدي د هغه مینه
19 هغه مړ کړلو سیحون د اموریانو پاچا ده ابدي د هغه مینه
20 مړ یې کړ عوج د باشان پاچا ده ابدي د هغه مینه
21 د هغوی هېوادونه یې خپل قوم ته په میراث کې ورکړل ده ابدي د هغه مینه
22 هغه یې ورکړل خپل خدمتګار اسراییل ته ده ابدي د هغه مینه
23 کله چې مونږ وخوړه ماتې هغه هېر نه کړلو ده ابدي د هغه مینه
24 مونږ یې له خپلو دښمنانو خلاص کړو ده ابدي د هغه مینه
25 هغه ورکوي رزق هر ژوندي مخلوق ته ده ابدي د هغه مینه
26 شکر وباسئ د اسمانونو خدای ته ده ابدي د هغه مینه
