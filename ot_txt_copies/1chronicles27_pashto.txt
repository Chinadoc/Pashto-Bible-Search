1 د اسراییلو لښکرې د دولسو فرقو څخه جوړې شوې وې چې په هغو کې د کورنیو مشران، د لښکرو قوماندانان او د پاچا درباریان شامل وو. هره فرقه د څلورویشتو زرو کسانو څخه جوړه شوې وه چې په نوبت سره یې په کال کې یوه میاشت خدمت کاوه. دا د هغو قوماندانانو لست دی چې عسکرو به په ترتیب سره د میاشتیني خدمت دپاره رابلل:
2 په لومړۍ میاشت کې د زبدي ییل زوی یشوبعام،
3 چې د فارص د اولادې څخه ؤ.
4 په دوهمه میاشت کې اخوخي دودای چې مرستیال یې مقلوت ؤ.
5 په درېمه میاشت کې د یهویاداع کاهن زوی بنایاه،
6 هغه یو جنګیالی ؤ او د دېرشو جنګیالیو مشر ؤ. د هغه د فرقې مسوول د هغه زوی عمیزاباد ؤ.
7 په څلورمه میاشت کې د یوآب ورور عساهیل چې وروسته د هغه زوی زبدیا د هغه په ځای قوماندان شو.
8 په پنځمه میاشت کې د یزراح د طایفې څخه شمهوت.
9 په شپږمه میاشت کې د عقیش زوی عیرا له تقوع څخه.
10 په اوومه میاشت کې حالز فلوني د افرایم له قبیلې څخه.
11 په اتمه میاشت کې حوشاتي سبکای د زارح له طایفې څخه.
12 په نهمه میاشت کې د بنیامین په سیمه کې ابیعزر له عناتوت څخه.
13 په لسمه میاشت کې نطوفاتي مهرای د زارح له طایفې څخه.
14 په یوولسمه میاشت کې د افرایم په سیمه کې بنایاه له فرعاتون څخه.
15 په دولسمه میاشت کې نطوفاتي خلدای چې د عتني ییل یوه اولاده وه.
23 د څښتن د هغې وعدې له مخې چې هغه به د اسراییلو قوم د اسمان د ستورو په شان ډېر کړي، نو داود پاچا د هغو خلکو سرشمېرنه ونه کړه چې عمرونه یې شل او یا له شلو کالو څخه لږ وو.
24 یوآب د زرویه زوی په سرشمېرنې پیل وکړ، خو هغه دا کار سرته ونه رساوه. ځکه خدای اسراییلو ته د دې سرشمېرنې له امله سزا ورکړه، نو وروستنی شمېر هېڅکله د داود د پاچاهۍ د تاریخ په رسمي کتاب کې ثبت نه شو.
25 د عدییل زوی عزموت د پاچا د شاهي ګودامونو مسوول ؤ. د عزیا زوی یوناتان د پاچا د نورو تحویلخانو چې په ښارګوټو، کلیو او د څارنې په برجونو کې وې، مسوول ؤ.
26 د کلوب زوی عزري د هغو کارګرانو مسوول ؤ چې د پاچا په کروندو کې یې کښت کاوه.
27 له رامه څخه شمعي د انګورو د تاکونو مسوول ؤ او له شفام څخه زبدي د انګورو د شرابو د ذخیره کولو مسوول ؤ.
28 له جدر څخه بعل حانان د غرونو په لوېدیځو لمنو کې د زیتونو د تېلو او د انځر د ونو مسوول ؤ او یوآش د زیتونو د تېلو د ذخیره کولو مسوول ؤ.
29 له شارون څخه شطرای د هغو پادو مسوولیت په غاړه درلود چې د شارون په ډاګونو کې څرېدلې او د عدلائي زوی شافاط د هغو پادو مسوولیت په غاړه درلود چې په درو کې ساتل کېدلې.
30 اسماعیلي عوبیل د اوښانو مسوول ؤ او د میرونوت څخه یحدیای د خرو مسوول ؤ.
31 هاجري یازیز د رمو مسوول ؤ. دا پورته ذکر شوي کسان د داود پاچا د شتمنۍ ناظران وو.
32 د داود پاچا کاکا یوناتان یو پوه مشاور او عالم ؤ. هغه او د حکموني زوی یحییل د پاچا د زامنو ښوونکي وو.
33 اخیتوفل د پاچا مشاور ؤ او ارکي حوشای د پاچا ملګری او مشاور هم ؤ.
34 له اخیتوفل څخه وروسته د بنایاه زوی یهویاداع او ابیاتار مشاوران شول. یوآب د پاچا د لښکرو عمومي قوماندان ؤ.
