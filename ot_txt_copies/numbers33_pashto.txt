1 وروسته له دې چې اسراییلیان د موسی او هارون تر مشرۍ لاندې د مصر څخه لاړل، نو د هغوی د سفر مختلفې مرحلې په لاندې ډول وې.
2 د څښتن په امر موسی د هغه ځای نوم لیکه چې هرځل به هغوی خپلې خېمې په کې ودرولې.
5 د اسراییلو قوم د رعمسیس څخه لاړ او په سوکوت کې یې خېمې ودرولې
6 او د هغه ځای څخه لاړل او په ایتام کې یې چې د دښتې په یوه څنډه کې پروت ؤ، خېمې ودرولې.
7 د هغه ځای څخه فم الحیروت ته چې د بعل صفون په ختیځ کې ؤ، بېرته راستانه شول او مجدل ته نژدې یې خېمې ودرولې.
8 هغوی د فم الحیروت څخه لاړل، د سرې بحیرې څخه تېر شول، درې ورځې یې د ایتام په دښته کې سفر وکړ او په ماره کې یې خېمې ودرولې.
9 بیا هغوی په ایلیم کې خېمې ودرولې چېرته چې د اوبو دولس چینې او اویا د خرما ونې وې.
10 هغوی د ایلیم څخه لاړل او د سرې بحیرې په غاړه یې خېمې ودرولې.
11 د سرې بحیرې څخه روان شول او د سین په دښته کې یې خېمې ودرولې.
12 بیا د سین د دښتې څخه لاړل او په دفقه کې یې خېمې ودرولې.
13 د دفقه څخه لاړل او په الوش کې یې خېمې ودرولې.
14 د الوش څخه لاړل او په رفیدیم کې یې خېمې ودرولې، چېرته چې د خلکو دپاره د څښلو اوبه نه وې.
15 هغوی د رفیدیم څخه لاړل او په اخر کې د سینا دښتې ته ورسېدل.
37 کله چې هغوی د قادش څخه لاړل، نو د هور د غره په څنګ کې یې د ادوم په سرحد کې خېمې ودرولې.
38 دا هغه ځای دی چې څښتن هارون کاهن ته امر وکړ چې د غره سرته وخېژي. هارون هلته د پنځمې میاشتې په لومړۍ ورځ څلوېښت کاله وروسته له دې چې اسراییلیان د مصر څخه تللي وو، مړ شو.
39 په هغه وخت کې هارون د یوسلو درویشتو کالو په عمر ؤ.
40 د عراد کنعاني پاچا چې د کنعان په جنوب کې اوسېده، واورېدل چې اسراییلیان راروان دي.
48 او په اخر کې د موآب په ډاګونو کې د اردن د سیند په بله غاړه اریحا ته مخامخ.
49 د هغوی کمپ د بیت یشیموت څخه تر آبل شطیم پورې غزېدلی ؤ.
50 کله چې د اسراییلو قوم د موآب په ډاګونو کې د اردن د سیند په غاړه اریحا ته مخامخ خېمې ودرولې وې، څښتن موسی ته وویل چې
51 هغوی ته دا پیغام ورسوي: «کله چې تاسو د اردن د سیند څخه تېر شئ او کنعان ته ورننوځئ،
52 باید د هغه ځای ټول اوسېدونکي وشړئ. د هغوی ټول د تیږو او فلزي بتان او ټول عبادتځایونه له منځه یوسئ.
53 هغه خاوره ونیسئ او په هغې کې واوسېږئ، ځکه چې هغه مې تاسو ته درکړې ده.
54 هغه ځمکه د مختلفو قبیلو او طایفو ترمنځ د پچې له مخې ووېشئ، لویې طایفې ته زیاته ځمکه او کوچنۍ طایفې ته لږه ځمکه ورکړئ.
55 که چېرې د هغه ځای ټول اوسېدونکي ونه شړئ، هغوی به ستاسو په سترګو کې د اغزیو او ستاسو په بدنونو کې به د کرکڼو په شان شي. هغوی به تل تاسو ته تکلیف درکوي.
56 که چېرې تاسو هغوی ونه شړئ، زه به تاسو تباه کړم لکه څنګه چې مې د هغوی د تباه کولو پلان جوړ کړی دی.»
