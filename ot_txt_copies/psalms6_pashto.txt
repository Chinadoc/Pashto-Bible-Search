1 مه په قهرېږه ای څښتنه او ما مه رټه ته په خپل غضب سره دې ماته سزا مه راکوه
2 زه یم کمزوری ای څښتنه، په ما رحم وکړه! ماته شفا راکړه څښتنه، چې هډوکي ټول خوږیږي زما
3 څښتنه زه ډېر په کړاو کې یمه دا به ترڅو پورې تر کومې به وي؟
4 ای څښتنه زما! راشه ما وژغوره په خپلې مینې دې له مرګه ما راخلاص کړه
5 کله چې څوک مړ شي بیا تا نه شي یادولی ګور کې هېڅوک نه شي ستا ثنا بیانولی
6 په زګېروو شومه زه ستړی هره شپه مې بستر لوند وي په ژړا هم مې لوند بالښت په اوښکو
7 دید مې ډېر کمزوری شوی له غمو زما سترګې پړسېدلې له ژړا نه په سبب د دښمنانو
8 ای بدکارو خلکو، لېرې شئ له ما اورېدلې ده څښتن ژړا زما
9 د کومک دپاره واورېده څښتن فریاد زما کړي قبوله به هغه دعا زما
10 زما دښمنان به ټول شرمیږي او وېریږي به ډېر هغوی به تښتي ناڅاپي په رسوایۍ سره
