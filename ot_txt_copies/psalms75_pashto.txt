1 مونږه ستا شکر کوو خدایه شکر کوو مونږه ځکه چې نژدې یې راته بیانوي خلک ستا عجیبه کارونه
2 وایي خدای چې ما ټاکلی قضاوت دپاره وخت دی او په انصاف سره به کړم قضاوت
3 که څه هم هر ژوندی موجود به رېږدي او ځمکه به هم لړزیږي زه به یې وساتمه ستنې ټینګې
4 لاپو وهونکو ته دا وایم چې نه دې وهي لافې امر کوم په بدکارانو چې غرور دې نه کړي
5 هغوی ته وایم چې مغرور مه اوسئ د سرکښۍ په سبب بس کړئ د غرور خبرې
6 سرلوړي نه راځي له شرقه یا له غربه ځینې او نه له دښتې او بیابانه ځینې
7 بلکې دا خدای دی چې کوي قضاوت ورکوي یو ته سرلوړي بل ته ذلت
8 څښتن نیولې ده پیاله په لاس کې چې کړې یې ډکه د قهر له ترخو شرابو چې اچوي یې څښتن او ټول بدکاران یې څښي باید یې وڅښي بدکاران تر اخري څاڅکي
9 خو زه به هېڅکله بس نه کړمه خبرې د یعقوب د خدای په هکله او ورته وایمه سندرې به زه
10 هغه به مات کړي ټول قوت د بدکارانو خو قوت به زیات شي د نېکانو
