1 ثنا او صفت دې وي څښتن ته چې دی ساتونکی زما چې راکوي راته روزنه د جګړې دپاره او تیاروي مې جنګ ته
2 هغه زما مینه ناک خدای دی او قوي کلا ده زما دی پناه ځای او ژغورونکی زما هغه دی سپر زما چې په کې اخلم پناه او خلک راولي زما د فرمان لاندې
3 ای څښتنه، انسان څه دی چې پرې پام کوې فاني انسان چې ته یې خیال ساتې؟
4 هغه دی لکه د ساه په شان عمر یې تېریږي لکه سیوري په شان
5 دروازې خلاصې کړه د خپلو اسمانونو ای څښتنه او شه راښکته لاندې غرونو ته لاس وروړه چې ترې لوګی پورته شي
6 ته راولېږه برېښنا او تندر او خواره واره کړه دښمنان دې خپل غشي ګوزار کړه او وارخطا کړه هغوی
7 لاس دې را‌اوږد کړه له اسمانه ژورو اوبو نه مې راوباسه او راکړه خلاصون ما کړه خلاص د پردو خلکو د لاسونو څخه
8 چې هغوی هېڅکله رښتیا نه وایي او خوري قسم په دروغو
9 ای خدایه، نوې سندره به زه وایم تاته زه تاته وایم به سندرې د چنګ په غږولو سره
10 ته پاچاهانو ته بری ورکوې او ته خلاصون ورکوې خپل خدمتګار داود ته د وژونکې تورې څخه
11 ماته خلاصون راکړه ما کړه خلاص د پردو خلکو د لاسونو څخه چې هغوی هېڅکله رښتیا نه وایي او خوري قسم په دروغو
12 زمونږ زامن دې په ځوانۍ کې شي قوي لکه د بوټو په شان زمونږ لورګانې دې وي د ښایسته ستنو په شان چې پرې سینګار وي د ماڼۍ کنجونه
13 ګودامونه دې وي ډک زمونږه د هر ډول غلو دانو په څړځایونو کې دې مېږې زمونږ راوړي بچي په زرونو او لس ګونو زرو
14 زمونږ غواګانې دې بچي راوړي پرېمانه او درز دې نه وي زمونږ د ښار په دېوالونو کې او څوک دې یو نه وړل شي په اسارت باندې د غم ژړا دې نه وي زمونږ کوڅو کې
15 بختور دي هغه خلک چې پرې وي برکتونه داسې بختور دي هغه خلک چې څښتن یې خدای دی
