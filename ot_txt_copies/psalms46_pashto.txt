1 خدای سرپناه دی زمونږ، قوت دی زمونږ د سختۍ وخت کې زمونږ مرستې ته حاضر دی همېش
2 مونږ به ونه وېرېږو، که ځمکه ولړزیږي غرونه راپرېوځي د بحرونو تل ته
3 که دریابونه وغړمبیږي، توفاني هم شي او له دې زوره غرونه ولړزیږي
4 داسې یو سیند دی چې د خدای ښار ته خوښي راولي سپېڅلی کور چېرته چې دی خدای تعالی په کې
5 خدای په دې ښار کې اوسي، هېڅکله دا وران به نه شي هغه به یې کړي ساتنه د سباوون په وخت کې
6 قومونه سخت دي په غوغا او پاچاهۍ لړزیږي خدای کړي اواز لکه د تندر ویلي کیږي دنیا
7 مطلق قادر څښتن دی مل راسره د یعقوب خدای دی پناه ځای زمونږه
8 راشئ کارونه د څښتن وګورئ وګورئ څنګه هیبتناک کارونه وکړل په دنیا کې هغه
9 ټوله دنیا کې بندوي جنګونه لیندې له منځه وړي او نېزې ماتوي سېځي سپرونه په سور اور باندې
10 څښتن وویل: «جنګ بس کړئ په دې پوه شئ چې زه خدای یم ټولو قومونو څخه لوړ یمه زه ټولې دنیا باندې زه لوړ یمه»
11 مطلق قادر څښتن دی مل راسره د یعقوب خدای دی پناه ځای زمونږه
