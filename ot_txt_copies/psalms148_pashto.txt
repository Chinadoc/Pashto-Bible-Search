1 د څښتن ثنا او صفت وکړئ د اسمانونو څخه وکړئ ثنا او صفت د څښتن ای چې اوسېږئ تاسو اسماني ځایونو کې
2 ای ټولو فرښتو، د هغه ثنا ووایئ ای ټولو اسماني لښکرو، د هغه ثنا ووایئ
3 ای لمر او سپوږمۍ، د هغه ثنا ووایئ ای ټولو ځلېدونکو ستورو، د هغه ثنا ووایئ
4 ای اوچتو اسمانونو، د هغه ثنا ووایئ ای د اسمان دپاسه اوبو، د هغه ثنا ووایئ
5 ټول دې ووایي ثنا د څښتن په نوم ځکه چې ټول یې پیدا کړي دي په خپل حکم
6 ځای په ځای کړي یې دي هغوی خپلو ځایونو کې د تل دپاره هغه جوړ کړی دی قانون او بدلېدلی نه شي
7 د څښتن ثنا او صفت وکړئ ای د ځمکې مخلوقاتو ای لویو دریابي حیواناتو او مخلوقاتو چې اوسېږئ د بحرونو تل کې
8 ای برېښنا او ږلۍ، واورې او ورېځو توفاني بادونو چې یې حکم منئ
9 ای ټولو غرونو او غونډیو ای مېوه دارو ونو او ای د سبر ونو
10 ای ټولو وحشي او اهلي څارویو ای خزندو او مرغانو
11 ای د نړۍ پاچاهانو او ټولو خلکو ای شاهزادګانو او ای ټولو حاکمانو
12 ای ځوانانو او پېغلو ای زړو خلکو او ماشومانو
13 ټول دې ووایي ثنا د څښتن په نوم ځکه چې یوازې د هغه نوم لوی دی شان او شوکت یې لوړ دی له ځمکې او اسمانونو څخه
14 هغه خپل قوم دی قوي کړی ترڅو د هغه ټول وفادار خلک یې ثنا ووایي هغه دا کار کړی دی د اسراییلیانو دپاره چې ورته ګران دي ډېر د څښتن ثنا او صفت وکړئ
